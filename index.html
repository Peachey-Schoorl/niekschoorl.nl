<!doctype html>
<html lang="nl">
<head>
    <meta charset="utf-8">
    <title></title>
</head>
<body>
    <section class="opening">
        <img src="assets/opening.jpg" alt="Foto van Niek Schoorl">
        <blockquote>
            <p>
                Wens mij liever niet ‘rust zacht’, <br>
                Want mijn geest is vol latente kracht.<br>
                Laat mij luchtkastelen bouwen,<br>
                ’t onzichtbare beschouwen,<br>
                loslaten de aardse normen<br>
                en de hemel vrij bestormen.<br>
            </p>
            <footer>— Paul Salim Kluwer</footer>
        </blockquote>
    </section>
    <section class="rouw-kaart">
        <p>
            Op avontuur in Luxemburg en nog vol plannen, is in de nacht van
            24 juli in zijn slaap van ons heengegaan onze lieve vader en opa
        </p>
        <h1>
            Niek Schoorl
        </h1>
        <p class="dates">
            <span class="geboren"><time datetime="1951-09-20">20 september 1951</time>, Ede</span>
            <span class="overleden"><time datetime="2023-07-25">25 juli 2023</time>, Eisenbach</span>
        </p>

        <p>
            Bedroefd omdat wij hem nu moeten missen, maar dankbaar omdat hij
            tot het eind met volle teugen van het leven heeft genoten,
            wensen we hem een goede reis.
        </p>
        <div class="familie">
            <p>
                Pimmie en Ben<br>
                Vlinder, Finna, Augustijn
            </p>
            <p>
                Juuke en Frank<br>
                Riso
            </p>
        </div>
        <div class="pull-left">
            <p>
                Naar verwachting zal Niek op woensdag 2 augustus thuis worden
                gebracht in zijn huisje in Rossum.
            </p>
            <p>
                Omdat Niek zich in veel groepen met verschillende
                levensopvattingen bewoog, willen we eenieder de gelegenheid
                geven om op donderdag 3 en vrijdag 4 augustus op geheel eigen
                wijze afscheid van hem te nemen tussen 12.00u en 19.00u.
            </p>
            <p>
                Wij zouden het fijn vinden als u daarbij een herinnering aan
                Niek achter zou willen laten. Dit mag een steekwoord, een tekst,
                een beeld of een aandenken zijn. Niek hield van kleur en van
                frivoliteit, voel u vrij u daarnaar te kleden of te gedragen.
            </p>
            <p>
                Op zaterdag 5 augustus zal Niek in besloten kring worden gecremeerd.
            </p>
        </div>
        <address>
            Tramweg 13, 7596 NA Rossum<br>
            Parkeren kan bij de fabriek op nr. 11<br>
            Correspondentie: <a href="mailto:condoleance@niekschoorl.nl">condoleance@niekschoorl.nl</a>
        </address>
    </section>
    <section class="in-memoriam">
        <h2>In Memoriam</h2>
        <p>
            Als mens was Niek een veelkleurig mozaïek; een persoon met vele
            gezichten. Hij was lief en gevoelig, een markante verschijning en
            een enthousiaste levensgenieter, maar hij was ook anarchistisch
            en onpeilbaar. Hij had een sterke moraal maar was evengoed een
            opportunist. Hij was iemand die zonder problemen zijn ideologische
            affiniteit met de kabouterbeweging verenigde met het trotse bezit
            van een jaguar XK8 en zijn liefde voor natuur en planeet ging hand
            in hand met zijn liefhebberij van de laatste gadgets uit Silicon Valley.
            Deze uitersten waren karakteristiek voor hem. Aan de ene kant was
            hij een fantasierijke dromer en aan de andere kant stond hij met beide
            sandalen op de grond. Niek liet zich moeilijk typeren omdat hij zijn
            eigen autonomie boven al het andere waardeerde.
        </p>
        <p>
            Aan plannen had Niek nooit een gebrek. Waar anderen problemen
            zagen, zag hij vooral de kansen en de mogelijkheden. Wanneer
            een probleem zich aandiende trok hij zich terug om er even op te
            mijmeren en te ‘hmm-en’ om vervolgens met praktische en elegante
            oplossingen te komen. Het was hem gewoon te denken met zijn
            handen en zo gaf hij zijn eigen leven en de wereld om hem heen vorm.
        </p>
        <p>
            Niek was een vrijbuiter en een avonturier. Niets onbekends schrok
            hem af. Iedere week was er wel een nieuw plan voor een verre reis,
            een nieuwe hobby of een nieuwe carrière, waar hij zich telkens weer
            met (soms onbezonnen) volledige overgave op stortte. Niek heeft
            veel gereisd naar Cambodja en Thailand, waar hij zich verwant voelde
            met de cultuur, maar toen het maken van verre reizen de laatste
            jaren fysiek uitdagender werd ging hij met een kleine bus-camper in
            Nederland en Europa op pad.
        </p>
        <p>
            Op avontuur met de camper in Luxemburg en nog vol plannen is
            Niek de nacht van 24 juli in zijn slaap overleden.
        </p>
    </section>
    <section class="closing"><img src="assets/closing.jpg" alt="Foto van Niek Schoorl"></section>
</body>
</html>
